<?xml version="1.0" encoding="utf-8"?>
<Articles>
    <Article>
        <Author>Sveinung</Author>
        <Date>24. september 2012</Date>
        <Heading>2 X NM GULL!!!</Heading>
        <Images>
            <Image src="/resources/blog-images/blog-post-2012.09.22-17.16.12-001-image-1.jpg" width="285" />
        </Images>
        <Paragraphs>
            <p ingress="true">Endelig kan vi slippe jubelen løs og konstatere at vi har gjort jobben vår! Det ble tilslutt NM seier for både Roger og meg i hver vår NM klasse.</p>
            <p>Vi hadde et bra utgangspunkt før start, da det for oss var tilstrekkelig med 4. plass for å sikre NM-titlene. Det var en oppgave vi normalt skal klare, men så er det det med at man er ikke i mål før man er i mål da... Vi var veldig klar over akkurat det, noe som nok gjorde at kjøringen ble urytmisk og litt klønete denne helga. Men det spiller ingen rolle nå, vi hadde ingen planer om å vinne løpet uansett, derimot er NM trykt i havn:-)</p>
            <p>Det er viktig å få frem at dette er en team-innsats. Vi har en av feltets absolutt raskeste biler, og uten å overdrive, kanskje den mest driftsikre av dem alle. Vi har så godt som aldri tekniske problemer, noe servicemannskapet fortjener æren for. Vi er avhengige av hverandre, og uten den gode innsatsen fra mekanikergjengen, med Andrè Aarmo, Ole Gunhard Ausland og Lasse Pedersen i spissen, hadde vi ikke kunnet vinne i år.</p>
            <p>Takk også til alle samarbeidspartnere og sponsorer som har gjort året til det det har blitt. Det så ikke så lyst ut ifht. budsjettet tidligere i år, men en kombinasjon av lite uhell/lave kostnader, mindre kjøring og at vi fikk på plass de siste nødvendige pengene reddet årets kjøring, noe hele teamet er takknemlige for, spesielt når vi nå skal hente NM medaljer på Bilsportforbundets premiegalla i november :-)</p>
            <p>Samtidig som vi skal nyte årets resultat, må vi også se fremover. Jobben er igang i forhold til neste års budsjett, og målsettingen er å forsvare NM-titlene. Det ser ut til å bli enda sterkere konkurranse kommende år, så vi håper absolutt å stå på startstreken i januar for å kjempe!</p>
        </Paragraphs>
    </Article>
    <Article>
        <Author>Sveinung</Author>
        <Date>10. september 2012</Date>
        <Heading>Enda ett skritt nærmere NM gull</Heading>
        <Images>
            <Image src="/images/diverse/rally-telemark-2012/2012-rally-telemark-1_w285.jpg" width="285" height="190" credit="Henning Friis, PRL" />
        </Images>
        <Paragraphs>
            <p ingress="true">Alt gikk vår vei under Rally Telemark! Vi vant og fikk med det med oss full poengpott, mens vår nærmeste utfordrer Anders Grøndal/Trond Svendsen fikk problemer underveis og ramlet ned til 3. plass og langt færre poeng enn de trengte. De var nødt til å vinne (forutsatt at vi ikke roter oss bort i finaleløpet), mens det for oss ikke var like nødvendig.</p>
            <p>Grøndal/Svendsen vant SS1 mens vi tok igjen på SS2 og gikk forbi med drøyt to sekunder. Det var på løpets tredje fartsprøve at dramatikken oppstod, da Anders Grøndal først traff noe i veigrøfta, pungterte og i påfølgende sving kjørte av veien. De kom seg videre, men med masse tekniske problemer med på lasset. Blant annet røyk servostyringen, noe som ikke lot seg ordne på det 20 minutter lange serviceoppholdet. Dermed var Anders sjanseløs på seier, og vi fikk en behagelig luke ned til nestemann som nå var Peder Økseter. Med over halvminuttet i ledelse, dreide det seg for oss om å trygge ledelsen inn til mål. Peder kjørte fort utover i løpet, så vi måtte passe oss selv med en så god ledelse.</p>
            <p>På tross av ett par spenningsmomenter mot slutten av løpet (trolig som følge av litt uoppmerksomhet fra meg) lykkes vi med å holde vår posisjon og vant sesongens mest komfortable seier. Dette gir oss et solid forsprang i NM både for Roger og meg, og uavhengig av hva våre konkurrenter måtte finne på, skal det holde å være blant de fire beste i finaleløpet for å vinne NM titlene. Vi kommer derfor til å justere ned fortenning og turbotrykk, kjøre med ekstra reservehjul osv. fra start av i løpet, for så å se ann underveis i løpet om vi er nødt til å gå tilbake til "race modus" for å lykkes.</p>
            <p>Rally Telemark var et nytt og ukjent løp for alle. Det er derfor ekstra morsomt å kunne rapportere at dette var en kjempesuksess hvor alt gikk som smurt og ikke minst på morsomme og krevende grusveier! Vi håper derfor å måtte ta turen til Notodden også neste år:-)</p>
            <p>NM finalen Rally Hedemarken er mindre enn to uker frem i tid, så om kort tid begynner vi på ny med forberedelser og preparering av bil. Ny oppdatering kommer om ikke lenge:-)</p>
        </Paragraphs>
    </Article>
    <Article>
        <Author>Sveinung</Author>
        <Date>23. august 2012</Date>
        <Heading>Vi nærmer oss NM finale!</Heading>
        <Paragraphs>
            <p ingress="true">Sommerferien er for lengst over, og rally står til de grader i fokus om dagen. Det er ikke rart, da de to viktigste løpene i Roger's og min karriere står for tur. Rally NM avsluttes i september, og både Roger og jeg har alle muligheter for å gjøre karrierebeste med NM gull i toppklassen!</p>
            <p>Sist helg tok vi turen til Sverige og SAAB-byen Trollhättan for å kjøre som "föråkare" i Västrallyt. Dette løpet inngår i det svenske mesterskapet, så eliten var på plass. Föråkare vil si å kjøre før første startende for å sjekke publikumsplassering, teste ut tidskontroll-personalet ved start/mål osv. Vi er altså ikke med i selve løpet, men tar tider selv og sammenligner med deltakerne som referanse på vårt eget tempo. Dette gjorde vi som første ledd i treningen frem mot Rally Telemark, 8. september. Rally Telemark er et nytt løp av året, så notene vi lager dagen før løpet blir svært viktig for resultatet. Notetrening fikk vi også når vi kjørte i Sverige, da dette også var ukjent terreng for oss. Og selvfølgelig ga det god kjøretrening også. I starten lå vi noe etter de aller raskeste, men på siste SS var vi kun 3 sekunder bak Jimmy Joge som var raskest, på tross av at han kjempet om SM seier og vi strengt tatt ikke hadde all verden å kjøre for. Det lover godt, og vi er spente på tempoet vi kan klare å holde i kommende NM løp.</p>
            <p>I kjølvannet av at vi har mistet TOOLS Norge AS som sponsor, jobbes det med å få inn nødvendige midler både for i år og 2013. Det er derfor hyggelig å ønske Nordisk Dekk Import AS velkommen med på laget. Vi har foreløpig en avtale for resten av 2012, hvor merkevaren ENI Oils skal frontes. ENI er det som tidligere het Agip, kjent fra både Formel 1 og MotoGP, samt "alle" bensinstasjonene nedover i Europa. Vi er alt i gang med å prøve ut produktene på rallybilen, og håper blant annet at resultatet blir mindre motstand i drivverket med ny og tynnere olje.</p>
        </Paragraphs>
    </Article>
    <Article>
        <Author>Sveinung</Author>
        <Date>4. juni 2012</Date>
        <Heading>2. plass totalt i Aurskog-Høland Rally, fortsatt ledelse i NM</Heading>
        <Images>
            <Image src="/images/diverse/aurskog-hoeland-rally-2012/2012-aurskog-hoeland-rally-1_w285.jpg" width="285" height="190" credit="Henning Friis, PRL" />
        </Images>
        <Paragraphs>
            <p ingress="true">Det skulle bli enda en jevn og interessant dag på Bjørkelangen. I vår klasse var det ikke uventet Anders Grøndal som sammen med Roger og meg kjørte fortest. Anders var litt raskere enn meg på de brede, harde grusveiene, mens jeg såvidt tok noen tiendeler og sekunder på de røffere og mer krevende veiene. Alt i alt var Anders raskere enn oss denne gangen, og da vi etterhvert så at Anders klarte å svare på våre angrep, ble Roger og jeg enige om at vi gjorde lurest i å "safe" til mål mot slutten av løpet. Vi klarte ikke kjøre igjen tiden vi hadde tapt til Grøndal, derfor la vi heller inn en litt større sikkerhetsmargin for å nå mållinjen. En medvirkende grunn til denne litt defensive taktikken var at Mads Østberg ga oss en gavepakke i NM sammenheng med å kjøre av veien og bryte løpet.</p>
            <p>Litt småproblemer skulle det også bli underveis i løpet. Jeg rotet bort dyrebare sekunder på en snurring i kanskje løpets krappeste sving. Og frem til første service mistet jeg litt godfølelsen med bremsene, trolig fordi skiver og klosser var blitt polerte, dvs. ikke like god friksjon i bremsene lenger. Servicegjengen ordna dette på service, så store hinderet var det ikke.</p>
            <p>Situasjonen i NM er nå minst like interessant som den var før løpet. Mads Østberg er avhengig av at både Anders og jeg gjør det unormalt dårlig i ett av de to siste løpene. Anders vinner NM gull hvis han vinner gruppe N i begge de resterende løpene. Med 6 poengs ledelse i NM til nettopp Anders Grøndal / Trond Svendsen, trenger Roger og jeg å slå Anders og Trond i ett av de to siste løpene, forutsatt at ingenting spesielt hender i det andre løpet. Mange teorier her, og når vi veit at det meste kan og vil skje, er det liten tvil om at spenningsnivået blir veldig stort etterhvert som vi nærmer oss NM finalen. Anders og Trond har (og har hatt gjennom hele året) fordel av å ligge bak å kontrollere hva jeg til enhver tid gjør, kjøre etter bremsepunktene mine osv. samt at de har en psykologisk fordel av å ha "ingenting" å tape. Min spådom er at Grøndal vinner Rally Telemark, og vi vinner Rally Hedemarken.</p>
            <p>Nå blir det "sommerferie" i rallysammenheng for oss. Vi i Bieltvedt Rallysport drar på fisketur og slapper av 22.-24. juni, for så å komme max laddet til neste NM løp; Rally Telemark. Dette løpet har aldri blitt kjørt før, dermed har vi ingen erfaring herfra. Det skulle blitt kjørt i fjor, men regn og oversvømmelser gjorde at arrangøren måtte avlyse. Vi har mye å kjøre for, så full skjerpings er alfa&amp;omega i september!</p>
        </Paragraphs>
    </Article>
    <Article>
        <Author>Sveinung</Author>
        <Date>7. mai 2012</Date>
        <Heading>Superduell endte i seier!</Heading>
        <Images>
            <Image src="/images/diverse/rally-sorland-2012/rally-sorland-2012-1_w285.jpg" width="285" height="190" credit="Thomas Myhre Hansen" />
        </Images>
        <Paragraphs>
            <p ingress="true">Allerede fra SS1 skulle det vise seg at spenningsmomentet i 4wd klassen stod mellom Anders Grøndal med kartleser Trond Svendsen og Roger &amp; meg selv. Vi vant annenhver fartsprøve helt frem til SS5, hvor vi stort sett lå et lite hestehode foran. Vi push'et hverandre maksimalt og det var utvilsomt nerve helt til målflagget på siste SS! Sånn skal det være:-)</p>
            <p>Og spesielt morsomt blir det når det er vi som kom seirende ut av duellen! Belønningen ble nok NM poeng til at Roger og jeg går opp i ledelse i hver vår NM klasse. Mads Østberg vant løpet totalt foran oss, men da vi har langt flere startende i vår klasse får vi med oss flere poeng enn nettopp Mads. Enda en bonus er det også i å se at vi er nærmere Mads enn vi tidligere har vært, om vi regner sekunder pr. km. SS. Mads har stabilisert seg i toppen av VM og er en god målestokk å sammenlikne opp mot.</p>
            <p>Den tøffe kampen vi var med på i helgen presset oss til å øke tempoet gjennom hele løpet. Midtveis i løpet opplevde vi at farten tidvis ble for høy i form av at det ble for mye drifting. Vi hadde det vi kaller overskudd av fart, men lykkes ikke helt i å "holde igjen" nok. Mot slutten av løpet fikk jeg justert inn dette bedre og etappetidene gikk i vår favør denne gang. Teamets trener Olav Bodilsen, Roger og jeg har jobbet i mange år med blant annet dette. Vi er ikke i mål når det gjelder å få alt dette på plass (hadde vi vært det hadde jeg vært bedre enn Sebastian Loeb...:-)), men føler at vi kom noen skritt videre denne helga. Det morsomme er at når vi fight'er og push'er på som vi har gjort i helga, endres følelsen inne i bilen fra at man prøver å kjøre så fort man kan, til å ha følelsen av at man prøver å kjøre så sakte man kan. Litt vanskelig å forklare det her, men prøver likevel: Når hastighet og tempo øker, må jeg som fører øke fokuset på å bremse nok slik at kjørestilen ikke blir for vill og bred, da taper vi i så fall tid igjen.</p>
            <p>Neste løp for oss er Aurskog-Høland Rally 2. juni. Dette løpet har Anders Grøndal gjort det bra på mange ganger tidligere, så vi forventer enda hardere kamp. Aurskog-Høland Rally er det raskeste grusløpet i Norge, så vi må helt klart omstille oss fra helgas teknisk krevende kjøring.</p>
        </Paragraphs>
    </Article>
    <Article>
        <Author>Sveinung</Author>
        <Date>5. mai 2012</Date>
        <Heading>Tid for Rally Sørland</Heading>
        <Paragraphs>
            <p ingress="true">Førstkommende helg kjøres Rally Sørland, vårens vakreste eventyr i rallysammenheng:-) Vi har mye positivt å se tilbake til i nettopp dette løpet, som skiller seg fra resten av NM pga. den spesielle veikarakteren og topografien. Det svinger hele tiden og det er minimalt med marginer eller steder hvor man faktisk kan kjøre av veien uten at resultatet er brutt løp...</p>
            <p>Forrige helg tok Roger og jeg turen til Lillesand for å gjennomføre en testdag på tilnærmet lik vei som møter oss i Rally Sørland. Vi fikk etterhvert en god følelse med bil og underlag. Før dette kjørte vi også noen treningspass i Enebakk, samt at vi kjører en siste "shakedown" i morgen torsdag i Mandal. Med det tror jeg vi er så godt forberedt som vi kan bli.</p>
            <p>Det er mest sannsynlig at kampen vil stå mellom Eyvind Brynildsen, Anders Grøndal og TOOLS Rallyteam, hvor vi selvfølgelig håper å komme seirende ut. Vi skal så klart ikke glemme Mads Østberg som er storfavoritt til totalseieren, men siden han er alene i sin bilklasse, vil den av oss i gruppe N som er raskest få flest poeng. Mads leder NM, men er ikke trygg på seier for det. Spennende...:-)</p>
            <p>Vil du følge Rally Sørland, gå inn på www.toolsrallyteam.no.</p>
        </Paragraphs>
    </Article>
    <Article>
        <Author>Sveinung</Author>
        <Date>1. mars 2012</Date>
        <Heading>Fjelleventyret avlyst</Heading>
        <Paragraphs>
            <p ingress="true">Førstkommende lørdag skulle vi ha kjørt "rosinen i pølsa" hva gjelder vinterløp; Numedalsrally. Sånn blir det ikke, da siste tids mildvær har smeltet bort vinterveiene i området rundt Rødberg og Numedalen. Det syntes vi er veldig synd da vi var pakket og klare, og etter planen skulle vært på fjellet å testet og trent i skrivende stund... Men været er det som kjent ikke noe å gjøre med, og det er ikke vanskelig å forstå hvorfor arrangøren har måttet avlyse.</p>
            <p>I forhold til NM sammendraget har dette lite eller ingenting å si for TOOLS Rallyteam. Både Roger og jeg ligger svært godt plassert i hver vår NM klasse, 1 poeng bak Mads Østberg/Jonas Andersson!</p>
            <p>Da er det bare å rydde vekk ishjulene og glede seg til Rally Sørland 4.-5. mai. Anders Grøndal og Eyvind Brynildsen er begge klare for å avansere i NM sammendraget, så duellene vi skulle hatt til helga får vente to måneder til:-)</p>
        </Paragraphs>
    </Article>
    <Article>
        <Author>Sveinung</Author>
        <Date>30. januar 2012</Date>
        <Heading>2. plass på Rally Elverum, fortsatt 2. plass i NM</Heading>
        <Images>
            <Image src="/images/diverse/rally-elverum-2012-1_w285.jpg" width="285" height="206" credit="Henning Friis, PRL" />
        </Images>
        <Paragraphs>
            <p ingress="true">Det skulle bli en fin 2. plass i sist helgs NM rally på Elverum. Foran oss kom Eyvind Brynildsen i sin Mitsubishi Lancer EvoIX og bak oss Anders Grøndal. Mads Østberg vant løpet totalt.</p>
            <p>Roger og jeg var veldig klare før start, og hadde ikke for hensikt å tenke taktikk denne helgen heller, da vi nå er i en situasjon hvor vi tar ett og ett løp av gangen. Forskjellen fra Mountain Rally var at det denne gangen var mer snø, både utenfor og i veien. Vi har tidligere sett at vi taper terreng når det blir snø og sporete (spesielt på etapper som kjøres to ganger), og denne gangen var intet unntak. Det hjalp heller ikke at vi startet først i vår klasse (startrekkefølgen bestemmes av stillingen i NM), og måtte "brøyte vei" for de som startet bak oss.</p>
            <p>Så på tross av at bilen og alt annet fungerte som det skulle, ble det en krevende dag hvor jeg virkelig måtte kjempe. Det som gjør det hele vanskelig når det er snø og spor i veien, er at jeg som fører må tenke annerledes enn ellers. Ved normale forhold kan man plassere bilen der det måtte passe i veibanen for å kunne holde størst mulig fart gjennom og ut av sving. Med forholdene som møtte oss på Rally Elverum, må man bryte med dette mønsteret, og heller plassere bilen der hvor det er best feste. Denne tilpassingen er nok konkurrentene mine litt flinkere til, så vi skal jobbe med nettopp dette og analysere hvor forskjellen ligger. Neste NM runde er Numedalsrally, og med snøvær kort tid før start kan forholdene bli de samme som på Elverum.</p>
            <p>Ellers gikk løpet fint, og vi kom oss gjennom de snaue 130 km. med SS på en så god måte at det holdt til 2. plass. Eneste unormale må ha vært alle snikpunkteringene vi hadde underveis. Hele tre ganger måtte vi skifte hjul mellom fartsprøvene. Heldigvis passet det sånn at vi alltid fikk byttet det punkterte reservehjulet på service, så vi slapp å gå tom for dekk da vi kun har med ett reservehjul av gangen...</p>
            <p>Nå blir det en liten pause i kjøringen frem til neste NM runde, Numedalsrally 3. mars. Tiden skal brukes til studietur på Swedish Rally, samt at det trolig blir bytte av motor, clutch og turbo. Flesberg Rallysprint samt èn eller to testdager burde gi godt grunnlag for å avslutte vinterkjøringen på best mulig måte. Vi har i alle fall possisjonert oss svært godt så langt, med en klar 2. plass i NM for 4wd biler. Leder gjør Mads Østberg, men han kjører ikke Numedalsrally da det kræsjer med Rally Mexico. Med andre ord, kontrastene er store i forhold til fjoråret; Nå er vi i TOOLS Rallyteam virkelig i fokus igjen, og alt ligger til rette for at vi leder både toppklassen i NM for førere og kartlesere etter vinterløpene!</p>
        </Paragraphs>
    </Article>
    <Article>
        <Author>Sveinung</Author>
        <Date>16. januar 2012</Date>
        <Heading>Knallåpning i NM!</Heading>
        <Images>
            <Image src="/images/diverse/mountain-rally-2012/mountain-rally-2012-01_w285.jpg" width="285" height="209" credit="PRL" />
        </Images>
        <Paragraphs>
            <p ingress="false">Det kunne ikke gått bedre enn det det gjorde på lørdag. Vi har posisjonert oss så godt vi kunne ifht. NM tabellen, og har et ideelt utgangspunkt for årets sesong. Med andre ord store kontraster til fjoråret hvor vi i første løpet opplevde veisperring på SS1 og med det 9. plass som resultat...</p>
            <p>Da vi i helgen ble beste gr.N bil, fikk vi poeng nok til å havne på 2. plass i NM, selv med en 3. plass totalt i løpet. Siden både Andreas Mikkelsen og Mads Østberg ikke får kjørt hele NM serien i år pga. VM løp som kolliderer, betyr det i realiteten at vi leder NM for 4wd biler. Og situasjonen for Roger i kartleserNM er den samme. Så med årets justering av regelverket samt ny skjerpet konkurranse i gr.N, kommer det her til å bli en spennende sesong, spesielt sammenliknet med fjoråret hvor vi desverre havnet litt utenfor.</p>
            <p>Før start var det store spenningsmomentet for oss hvordan vi ville match'e Anders Grøndal. Han har vært i toppen av norsk rally i mange år, og kjørt deler av ProductionWRC i 2010/2011, uten at vi noen gang har konkurrert mot han i like biler. Nå sitter vi i hver vår gr. N Subaru og vi begge skal vinne NM... Med seier for oss på Mountain Rally gikk første stikk til oss, og det viser at vi absolutt er på nivå.</p>
            <p>Mountain Rally 2012, som har base og serviceplass i Gol, bød på knallfine rallyveier. Det var i år mindre snø enn tidligere og snøen som var der var tørr og luftig. Det gjorde at vi ikke hadde så mye brøytekanter å lene oss på. Faktisk var det enkelte steder vi kuttet svingene denne gangen, ulikt hva som er vanlig på vinterløp.</p>
            <p>Litt drama underveis skulle det også bli. Når vi skulle skru på intercom'en før start på SS5, ville den plutselig ikke virke... Roger prøvde de knepene han kunne, men tiden ble for knapp da vi kun hadde 3 minutter igjen til start. Med hjelmer som har innebygde øreklokker er det ikke lett å høre hva som blir sagt i en rallybil. Heldigvis er støynivået inne i bilen lavere på et vinterløp, da vi slipper å høre på grus som singler i innerskjermene. Så med en kraftig volumøkning på Roger fikk jeg med meg det viktigste:-) Litt flaks hadde vi også i form av at de etappene vi kjørte uten intercom var fartsetapper vi kjørte for andre gang. Vi tapte faktisk veldig lite på intercom problemet vårt, og siden vi banket til med en knalltid på den 26 km. lange SS4 hadde vi marginer nok til å dra det hele i land.</p>
            <p>Det er ikke mer enn 12 dager til neste NM runde som går på Elverum. Med notetrening og rallybil-kjøring i forkant av løpet skal vi være godt nok forberedt til å forsvare oss. Vi gleder oss!</p>
        </Paragraphs>
    </Article>
    <Article>
        <Author>Sveinung</Author>
        <Date>7. januar 2012</Date>
        <Heading>Vi kjører Mountain Rally på Gol</Heading>
        <Paragraphs>
            <p ingress="true">Det har denne gangen drøyd lenge før jeg faktisk har hatt noen nyheter å komme med ifht. rally i 2012. Nå har vi i alle fall noe klart i form av at vi kjører Mountain Rally på Gol med vår trofaste Subaru:-) I skrivende stund kan jeg ikke bekrefte deltakelse i hele RallyNM 2012, da vi foreløpig ikke har budsjettet på plass. Vi vil uansett jobbe videre for å kunne fullføre RallyNM 2012, slik at vi kan jobbe oss mot vår målsetting om seier i toppklassen i NM.</p>
            <p>Jeg gleder meg uansett til Mountain Rally på Gol! Sist vi gjestet dette løpet var i 2010 da vi slo både Eyvind Brynildsen i S2000 bil og Andreas Mikkelsen i Subaru gr.N. Løpet har sitt klare særpreg i at dette er et ekte fjell-rally! Vi kjører opp og ned fjellene vest og nordøst for Gol, med målgang på Golsfjellet Fjellstue.</p>
            <p>Noe som gir ekstra boost i år er at vi skal konkurrere på like premisser med flere nye navn, bl.a. Anders Grøndal, Trond Sveinsvoll og Bernt Kollevold. Anders Grøndal stiller til årets NM med bilen han kjørte ProductionWRC med i fjor, det vil si lik type som vi kjører, noe vi håper vil generere flere spennende dueller...:-).</p>
            <p>Vi gr.N kjørere har også et helt annet utgangspunkt for å kunne vinne toppklassen i NM i år. Kort fortalt vil konkurransen om årets NM for 4wd biler stå mellom S2000 bilene og gr.N bilene. Forrige generasjon WRC biler, er nå i likhet med VM ikke lenger tellende i NM. Som kompensasjon for at gr.N bilene går litt saktere enn S2000 bilene, gis det i tillegg til totallistepoeng også egne klasselistepoeng for å utlikne forskjellen.</p>
            <p>Nå som vi har fått landet en foreløpig løsning for i år, er det testing og trening som står i fokus. Roger og jeg har trent noter gjevnlig og kommende søndag reiser vi til Elverum for fullfartskjøring på vintervei. Med 8 m.m. piggutstikk i dekkene skal det bli knall å kjøre på is og snø igjen!</p>
        </Paragraphs>
    </Article>
    <Article>
        <Author>Sveinung</Author>
        <Date>26. september 2011</Date>
        <Heading>Vi gjorde jobben vår, men det gjorde alle andre også...</Heading>
        <Images>
            <Image src="/images/recovery/rally-hedemarken-2011-1_w285.jpg" width="285" height="144" credit="David Winger" />
        </Images>
        <Paragraphs>
            <p ingress="true">Rally Hedemarken er nå unnagjort, og satte punktum for RallyNM 2011. Vi har i helgen gjennomført et nær prikkfritt løp hvor ting stemte bra fra start til mål. Det ble belønnet med en oppsiktsvekkende 3. plass totalt, kun slått av Mads Østberg og Anders Grøndal raskere biler.</p>
            <p>Desverre for oss, har også våre nærmeste konkurrenter i både NM og Subaru Cup gjort det de trengte for å sikre sine plasser på sammenlagtlistene. Vi måtte ha to biler mellom oss og Thomas Kvam for å komme på pallen i NM. Og vi måtte ha èn Subaru gr.N bil mellom oss og Marius Aasen for å sikre seier i Subaru Cup. Det så svært så positivt ut midtveis i løpet, da Peder Økseter i sin Subaru blandet seg inn til fordel for oss.</p>
            <p>Vi lå der vi måtte ligge og var i grunn mer nysgjerrige på tidene til Peder Økseter enn våres egen tid på de siste fartsprøvene. Nok en gang dette året skulle det ikke gå slik vi håpet, da Peder fikk motorproblemer og sank nedover på listene. Både Thomas Kvam og Marius Aasen kunne smette forbi, og vi så NM medalje for både Roger og meg samt Subaru Cup seier glippe...</p>
            <p>Vi er ikke helt fornøyde med årets totalresultater. De svake vinterresultatene ble vanskelig å ta igjen, da vi ble hindret i første løpet og ødela girkassa og måtte bryte i tredje løpet. To slike hendelser i RallyNM er nok for mye til at man kan kjempe i toppen, i tillegg til et teknisk reglement som har gjort det vanskelig å hevde seg i en gr.N bil.</p>
            <p>Nå retter vi blikket fremover og tenker på neste sesong. Som tidligere nevnt har vi S2000 som målsetning og plan A for kommende sesong. Om vi ikke kommer i mål med budsjett for en slik satsning, er det ikke umulig at vi fortsetter i vår trofaste Subaru. I så fall må det regelendringer til som gjør at vi kan kjempe med like premisser mot våre konkurrenter, noe Norges Bilsportforbund har lovt at vil skje.</p>
            <p>Rally Hedemarken var årets siste løp, i alle fall i Norge. Det jeg vet at står igjen er Oslo Motor Show, hvor Petter Solberg og jeg på ny skal sladde og lage show i regi av TOOLS Norge :-)</p>
            <p>Til slutt vil jeg takke alle som også i år har stilt opp og gjort TOOLS Rallyteam til det vi er! Takk til alle sponsorer som gjør at vi kan reise rundt i Norge og utlandet og kjøre rallybil for rally publikum og tv publikum, takk til mekanikergjengen som år etter år gjør en kjempejobb og sørger for at TOOLS bilen er kjent som "den som aldri stopper", takk til Roger som presenterer noter akkurat som jeg ønsker og takk til alle andre som hjelper til å holde hjulene i gang! Uten all hjelp ville det ikke latt seg gjøre å drive et slikt "dugnadsforetak" som vi gjør. Vi i teamet har det veldig morro og venter med spenning på hvordan 2012 vil se ut...:-)</p>
            <p>Mer info kommer så snart vi har noe å fortelle:-)</p>
        </Paragraphs>
    </Article>
    <Article>
        <Author>Pressemelding</Author>
        <Date>6. juni 2011</Date>
        <Heading>Ny pallplassering i Aurskog Høland Rally</Heading>
        <Images>
            <Image src="/images/recovery/2011-aurskog-hoeland-rally-2_w285.jpg" width="285" height="190" credit="PRL" />
        </Images>
        <Paragraphs>
            <p ingress="true">Med et fantastisk vær, mange tilskuere langs løypa og en pallplassering ble helgens NM-runde i rally nok en opptur for Sveinung Bieltvedt og TOOLS Rallyteam. Etter en problemfylt vintersesong er Kråkstad-føreren tilbake der han ønsker å være, nemlig å kjempe helt i toppen.</p>
            <p>Fra basen på bjørkelangen startet 74 deltagere med ett mål for øye, å tilbakelegge 10 mil fordelt på 13 fartsetapper på kortest mulig tid. Men de raske veiene i området rundt Bjørkelangen er krevende både for maskin og mannskap, og på kveldingen var det bare 42 biler som passerte målrampen i Bjørkelangen sentrum.</p>
            <p>På forhånd indikerte startlista at det skulle bli en inspirerende og krevende dag for Sveinung og kartleser Roger Eilertsen. For første gang på lang tid stilte Eyvind Brynildsen til start, og denne gang i samme bilklasse. Dette var en kamp TOOLS-gutta gledet seg til samtidig som de fortsatt hadde et mål om å korte tidsdifferansen fram til Mads Østberg i hans S2000-bil.</p>
            <p>- For oss som kjører nasjonale løp er det veldig interessant å få svar på spørsmålet om vår egen og den nasjonale klassens sportslige nivå, avslører Sveinung. Derfor er vi tilfredse med opplevelsene undervegs på lørdag. Det er selvfølgelig oppløftende å kunne holde en gjestefører fra VM bak seg inntil han måtte bryte. Det er også inspirerende å kunne ha en så habil VM-fører som Mads Østberg i en S2000-bil som målestokk for egen prestasjon.</p>
            <p>Helgens resultat skulle tyde på en problemfri gjennomføring av Aurskog Høland Rally, men så var ikke tilfelle. Fra tidligere har guttene opplevd plutselige motorkutt med den følgen at turtallet låser seg på et lavt nivå. Løsningen viste seg å være å slå av både motor og hovedstrømbryter for å la elektronikken resette seg. Akkurat dette fenomenet gjentok seg på nest siste fartsetappe og dermed forsvant også muligheten for å holde Mads bak seg helt til mål.</p>
            <p>Tredjeplassen i helgens løp førte ikke til noe avansement i NM sammendraget, men femteplassen ble uansett styrket og bronseplassering i NM er nå målsetningen for Sveinung og Roger. I Subaru-cup ligger de fortsatt på en andreplass, men kampen om 150.000 kroner er enda mer tilspisset etter helgens løp. Neste NM-runde går ikke av stabelen før 3. september, med det nye løpet Rally Telemark, så TOOLS Rallyteam har god tid på å forberede både bil og mannskap.</p>
        </Paragraphs>
    </Article>
    <Article>
        <Author>Sveinung</Author>
        <Date>20. mai 2011</Date>
        <Heading>Rally Talsi 2011</Heading>
        <Images>
            <Image src="/images/recovery/2011-rally-talsi-2_w285.jpg" width="285" height="190" credit="Thomas Myhre Hansen" />
        </Images>
        <Paragraphs>
            <p ingress="true">Da har vi i TOOLS Rallyteam kommet oss hjem fra Latvia og Rally Talsi, eller "Rally of Champions" som det også het. Vi sitter igjen med mange inntrykk fra turen, og selv om dette løpet ikke endte som en av mine "10 på topp" løp, var det alikevel positive trekk.</p>
            <p>Som jeg skrev før avreise til Latvia, var vi klar over at vi ikke kunne kjempe helt i toppen av gruppe N i dette løpet. Det er svært raske veier her som ikke favoriserer vår Subaru, samt at veiene var av en sånn karakter at erfaring fra tidligere år er avgjørende for å hevde seg. Når det er sagt, er vi alikevel ikke fornøyd med 10. plass i gruppe N som var det vi lå på før vi pungterte og måtte bytte hjul på den siste fartsprøven. Teamet og jeg er igang med å analysere løpet og hvorfor vi ikke var nærmere teten enn vi var. Kort oppsummert har vi kommet til følgende faktorer: 1: Veikarakteren var mer løs og sand aktig enn vi kjører på i Norden, og dette utnyttet de lokale førerne langt bedre enn meg, ved å kjøre mer aggresivt og sette opp bilen mer bestemt inn i sving for å gi økt press på ytterhjulene som "borrer" seg fast i bakken. 2: Ikke min beste dag "på jobben" bak rattet. 3: SS3 og SS4 var rene asfaltprøver, men som kun var tillatt på grusdekk. Før avreise leste jeg meg frem til at samtlige SS hadde max 10% asfalt. Hadde jeg gjort en bedre research, burde vi hatt med nedslitte grushjul for disse fartsprøvene.</p>
            <p>Og så det positive til slutt: Dette var utvilsomt god trening før Aurskog Høland Rally som er det raskeste grusrallyet vi har i Norge! I tillegg viser TOOLS Rallyteam seg nok en gang å fungere svært bra, med å drifte en rallybil uten et eneste feilslag gjennom to rallydager. Oppsettet og bilens innstillinger er det heller ingenting å utsette på. Det har også vært gøy å oppleve et så profesjonelt opplegg som arrangøren av Talsi Rally hadde å by på. Og når de samler hele 38 av de beste bilene i min klasse fra de Øst-europeiske samt nordiske landene, er det liten tvil om at nivået blir høyt.</p>
            <p>Nå er det som nevnt NM runden Aurskog-Høland Rally 4. juni som er neste på programmet. Vi har masse fullfartkjøring med oss fra Latvia, og med en liten treningsøkt rett før start bør det bli bra:-)</p>
        </Paragraphs>
    </Article>
    <Article>
        <Author>Sveinung</Author>
        <Date>3. mai 2011</Date>
        <Heading>Opptur på Sørlandet</Heading>
        <Images>
            <Image src="/images/recovery/2011-rally-soerland-1_w285.jpg" width="285" height="177" credit="PRL" />
        </Images>
        <Paragraphs>
            <p ingress="true">TOOLS Rallyteam var i helgen på plass i Mandal for å kjøre årets fjerde NM runde i rally. Det har etterhvert blitt en tradisjon å reise sørover første helgen i mai, og også i år ble vi mottatt med et fantastisk vær og hyggelig stemning! Vi reiste tidlig torsdag morgen for å gjennomføre en siste treningsøkt med rallybilen før start, og kunne fort konstatere at alt var som det skulle være.</p>
            <p>Etter gjennomkjøring var alt klart for fullfartskjøring med start fredag ettermiddag. Vi kom fint igang. Desverre kjørte begge våre hardeste konkurrenter i gruppe N av veien allerede på SS2, slik at vi fra og med SS2 hadde totallisteplassering å konsentrere oss om. Det var synd at nettopp Marius Aasen og Bernt Kollevold forsvant ut av løpet, da jeg ledet klart etter første fartsprøven og var klar for kamp! Vi hadde god flyt i kjøringen videre, og lå på en oppsiktsvekkende 3. plass totalt, med Anders Grøndal i WRC bil og Mads Østberg i S2000 bil foran oss. Men før start på fredagens siste fartsprøve, ble det kjent for oss at vi hadde for lite drivstoff til å kunne kjøre full gass på siste SS. Forbruket vet vi varierer fra 8 liter pr. mil på full fart til 2 liter pr. mil på rolig kjøring. Vi beregner bensinmengde på tanken etter hvor mye vi skal kjøre for ikke å dra med oss unødvendig mye vekt i rallybilen. Når vi inne i bilen kløner det litt til for oss selv med å kjøre feil på transportstrekningen på vei til SS1, resulterte det i at vi hadde litt for lite drivstoff enn beregnet før neste fylling (som var etter SS3). Så SS3 ble litt for mye miljø-kjøring...:-)</p>
            <p>Vi kom oss i alle fall videre uten et alt for stort tidstap. Bortsett fra kosmetiske skader pga. trange veier (eller er bilen for stor...:-)) og en felg som ble ødelagt pga. en fjellknaus, slapp vi de store dramatiske hendelsene, og kom helskinnet til mål. Da Anders Grøndal kjørte av veien på SS5 klatret vi til 2. plass på totallisten og klarte holde unna for presset Svein Frustøl la inn i sin Ford Focus WRC. Roger og jeg er veldig fornøyd med egen innsats i helgen og føler vi har kjørt fort, men med OK sikkerhetsmargin. Vi var også nærmere Mads Østberg enn vi noen gang har vært, når vi regner sekunder pr. km. på fartsprøvene. Noe raskere er hans S2000 bil, samt at Mads er en god målestokk da han til stadighet setter tider helt i toppen blant Loeb &amp; Co i VM. Så at vi på den siste 25 km. lange SS8 er kun 0,4 sekunder bak Mads på kilometeren er vi derfor svært godt fornøyde med! Det har uansett vært et veldig morsomt rally, og med mange poeng med oss i bagasjen blir det ekstra bra:-)</p>
            <p>Neste nå er Talsi Rally i Latvia, 14.-15. mai. Servicebilen reiser 11. mai og noen av oss rekker også hjem igjen såvidt før 17. mai, pølser &amp; is. Planleggingen har vi holdt på med i lengre tid, og om ikke lenge er bilen på ny lastet opp for tur. Talsi Rally blir trolig svært krevende i form av vanvittig bred og sterk konkurranse fra andre gruppe N førere. Litt spesielt for dette løpet er at veiene er veldig veldig raske. Andreas Mikkelsen kjørte lik bil som oss i Talsi Rally i fjor, og fikk "juling" av konkurentene i deres Mitsubishi gruppe N biler. På det beste lå han på 5. plass. Da de andre i vår klasse har kjørt løpet flere ganger, og jeg er eneste i gruppe N som kjører Subaru (Mitsubishi er best på raske veier, mens Subaru har sin styrke på teknisk krevende veier) er det vanskelig å si så mye om målsettingen. Vi tar det hele som en utfordring og håper vi er med i toppen:-) Morro blir det definitivt, og med MASSE folk...!</p>
        </Paragraphs>
    </Article>
    <Article>
        <Author>Sveinung</Author>
        <Date>4. april 2011</Date>
        <Heading>Simrishamnsmixen</Heading>
        <Images>
            <Image src="/images/recovery/2011-simrishamnsmixen-1_w285.jpg" width="285" height="190" />
        </Images>
        <Paragraphs>
            <p ingress="true">Sist helg tok vi den lange turen til Simrishamn sør i Sverige for å kjøre som såkalt "føråkare" i et mindre rally som heter Simrishamnsmixen. Føråkare er det som i Norge kalles K-bil, biler som kjører før første startende for å varsle publikum og sjekke at trasseèn er klar. Da vi kjørte som siste K-bil kunne vi kjøre i full fart på de i alt 8 fartsetappene som gjorde grunnlag for 48 km. SS distanse. Hadde vi meldt oss på som konkurrent i løpet, hadde vi ikke hatt mulighet til å skrive egne noter, slik vi er vant til. Notetrening var naturligvis også en del av treningen denne helgen.</p>
            <p>Målet for turen var enkel: venne seg til grusunderlag og jobbe med bilens settinger som forbredelser til Rally Sørland. Utover dette skulle vi bare ha det gøy, og kose oss med rallykjøring:-) Den kanskje største forskjellen mellom det å kjøre på vinteren kontra sommeren, er at om vinteren har man snøkanter som sikkerhet for å holde seg på veien. Kommer man for fort inn i en sving er det bare å "lene seg" på brøytekanten og kjøre videre. På sommeren er denne sikkerheten borte, og de første metrene føles rett og slett uvant hver eneste vår. Derfor var det bra å få dette løpet som opplading, da vi normalt ikke får kjørt så mye som vi bør før Rally Sørland pga. veiforholdene i Norge i april. Så på tross av 140 mil transportkjøring for å få trent mindre enn 5 mil med rally, så syns jeg alikevel det var verdt turen. Veiene var fine og det var veldig gøy å kjøre! Vi fikk testet ut forskjellige hjulvinklel -og stabilisatorstag settinger, og er godt fornøyd med utbytte av turen.</p>
            <p>Sammenlikner jeg tidene vi fikk, hadde det holdt til 2. plass totalt i løpet, ca. 7 sekunder bak vinner Stoffe Nilson, som også kjørte Subaru. Undervies i løpet hadde vi ingen informasjon om hva våre tider var gode for, og vi var i grunn ikke opptatt av det heller. Det er først når Rally Sørland kommer, at det kommer i fokus.</p>
            <p>Frem mot Rally Sørland blir det preparering av rallybil samt så mye testing&amp;trening som forholdene tillater.</p>
        </Paragraphs>
    </Article>
    <Article>
        <Author>Sveinung</Author>
        <Date>1. mars 2011</Date>
        <Heading>Toppresultat forsvant sammen med 4. giret</Heading>
        <Images>
            <Image src="/images/recovery/2011-rally-finnskog-1_w285.jpg" width="285" height="183" credit="rsfoto.no" />
        </Images>
        <Paragraphs>
            <p ingress="true">Det gikk ikke som vi hadde tenkt oss i årets utgave av KNA Rally Finnskog. Fra å være raskeste gruppe N bil på de to første fartsprøvene, endte det til slutt med at vi måtte kaste inn håndkleet og se siste dag fra tilskuerplass.</p>
            <p>Vi var virkelig tente før start og hadde gjort en god jobb på notegjennomkjøringen. Alt lå til rette og vi gledet oss til å kjøre rally i 1 1/2 dag! Det startet vanskelig allerede på SS1 da vi fikk en snikpunktering i høyre forhjul og måtte bytte etter målgang. Heldigvis tapte vi ikke mer på dette enn at vi fremdeles var med i tetstriden. På SS2, som var den klassiske Varaldskogen på 26 km. satte vi igang på det som skulle vise seg å være tidvis et svært krevende føre med masse hardpakket snø som ble revet opp av rallydekkene. Ca. 5 km. før mål på denne etappen skjer det som ikke skal skje: Over et hopp i innbremsing til en krapp venstre sving, bomgirer jeg mens hjulene er over bakken. I det hjulene tar bakken (og spinner opp i hastighet) er 4. giret halvveis i inngrep. Det blir en veldig skraping før vi kan konstatere at 4. giret har forsvunnet! Vi halter oss til mål på fartsprøven, og overraskende nok er vi fremdeles raskeste N4 bil i løpet! Vi har èn fartsprøve til før service og bestemmer oss for å fortsette så lenge bilen fortsatt går fremover. På transport til SS3 skjer det som kan skje etter et slikt uhell med girkassen; den legger inn to gir på en gang. Det fungerer dårlig, og fasit blir at bilen står bom fast... Vi må konstatere at kveldens kjøring er over.</p>
            <p>Servicegjengen blir kontaktet slik at vi kan få rallybilen ned til Kongsvinger for å se om bilen lar seg reparere. De får demontert alle drivaksler slik at vi får flyttet på bilen og jobben blir nå å få ut girkassen, få åpnet den og se om det lar seg reparere innenfor tidsfristen vi har for å kjøre på såkalte "Superrally" regler dagen etter. Superrally vil si at man kan starte i løpet den påfølgende dagen med 5 minutter tidstillegg pr. fartsetappe man ikke fikk kjørt.</p>
            <p>Girkassa blir åpnet og vi ser fort at 4. giret har fått juling samt at sjaltegaffelen har knekt. Servicegutta setter dermed igang med å utbedre synlige feil. Full sjekk av en slik girkasse lar seg ikke gjøre på tidsfristen vi nå hadde, så vi håpet at "rallyrepair" ville holde for å få bilen kjørbar. Teamet bestemmer seg for å bytte ut det vi ser av skadede deler og håpe det er nok for å se målstreken på lørdagens etapper. Skuffelsen var stor da mekanikerne i teamet klokka 04.30 lørdag morgen måtte konstatere at girkassa fremdeles ikke var friskmeldt, og at vi ikke hadde mulighet til å kjøre mer denne gangen.</p>
            <p>Det var synd da vi kunne hatt sjangs på verdifulle poeng i klassen på tross av at vi med "Superrally" ville fått 5 minutter tillegg for den ene fartsprøven vi ikke fikk kjørt. Også ekstra synd da servicegjengen stod på hele natt til lørdag for å få igang TOOLS bilen.</p>
            <p>Uansett, en stor takk til gutta som viste imponerende ståpå-mot og vinnervilje ved å skru bil langt utover hva arbeidsmiljøloven tillater...:-) Selv om vi har slitt i vinter med veisperring på Sigdalsrally og nå ett brutt løp, er det på ingen måte grunn til å gi opp kampen. Det er andre som også har hatt sine problemer, og med et bra resultat fra Rally Hadeland, har vi mye å kjøre for. Det er kun kjørt 3 av 7 løp i NM og Subaru Cup, så ingenting er avgjort!</p>
            <p>Vintersesongen 2011 er nå over for vår del, og vi ser frem mot Rally Sørland i slutten av april. Den evige utfordringen før Rally Sørland er å få fatt i brukbare testveier, da snøsmelting og teleløsing gjør at kjøring med rallybil lett ødelegger veiene. Men jakten er allerede igang, så vi satser på å få til en god løsning som gjør oss godt forberedte:-)</p>
        </Paragraphs>
    </Article>
    <Article>
        <Author>Sveinung</Author>
        <Date>30. januar 2011</Date>
        <Heading>Max uttelling på Rally Hadeland</Heading>
        <Images>
            <Image src="/images/recovery/2011-rally-hadeland-1_w285.jpg" width="285" height="190" credit="PRL" />
        </Images>
        <Paragraphs>
            <p ingress="true">Rally Hadeland skulle gå langt bedre for TOOLS Rallyteam enn forrige løp da vi ble hindret og raste nedover resultatlisten. Vi endte til slutt som klart raskeste N4 bil, og med 5. plass på totallisten som fasit på Hadeland.</p>
            <p>Det hele startet litt nølete for min del; fikk det ikke helt til å stemme på SS1 og det jeg prøvde på gikk liksom ikke... Mye av grunnen til det kan nok være at det har vært mye testing å endring på bilen rett i forkant av løpet, hvor vi også ble nødt til å gjøre justeringer etter siste test på onsdag. Det gjorde at jeg ikke hadde "bilen i ryggmargen" fra første meter på Rally Hadeland, og det er fort gjort å holde litt igjen da, spesielt siden SS1 var en av Norges raskeste fartsprøver...:-)</p>
            <p>Vi tapte 10 sekunder her til Anders Kjær som var raskeste N4 bil, men fra og med SS2 var vi på attakken og knappet innpå. Da Anders Kjær kjørte av veien rett før mål på den 17 km. lange SS4, hadde vi tatt igjen forspranget og var i føringen (ifølge uoffesielle "split-tider" på SS4), på tross av problemer med høyre bakdemper:-) Det hadde etterhvert blitt en liten luke ned til Marius Aasen og Pontus Tidemand i klassen vår, så vi hadde nå som mål å slå Thomas Kvam i Ford Focus WRC, som ville gitt flere poeng i NM-sammenheng. Vi tok innpå, men klarte ikke komme oss forbi da Kvam hadde bra fart på siste SS.</p>
            <p>RallyNM-klassen for firehjulsdrevne biler har desverre blitt en klasse hvor bilens prestasjoner belønnes fremfor førerens prestasjoner. Norges Bilsportforbund har bommet kraftig i sitt poengsystem, da det er slik at gruppe N førere må kjøre fortere enn WRC og S2000 biler som de fleste vet er klart raskere (og mange ganger dyrere biler) for å kunne hevde seg i NM. Vi i TOOLS Rallyteam er skuffet over at det har blitt slik. Vi har forsøkt å få gjort noe med det uten å lykkes. Det har også blitt dannet en førerforening i kjølvannet av dette, men endringer vil trolig ikke skje før neste år.</p>
            <p>Vi må fokusere på oss selv og være der med en gang de beste WRC og S2000 bilene gjør feil. Vi kjører også i årets Subaru Cup, og da jeg i helgens løp var beste Subaru i gruppe N, tok vi et bra jafs i jakten på totalseier i cup'en :-)</p>
            <p>Neste runde i NM er Rally Finnskog 25.-26. februar. I mellomtiden blir det diverse sponsoraktiviteter, rallytrening (muligens også et mindre rally som trening før Rally Finnskog), samt tur til Svenskerally hvor Roger og jeg skal "jobbe" som guider for TOOLS Norge:-)</p>
        </Paragraphs>
    </Article>
    <Article>
        <Author>Sveinung</Author>
        <Date>26. januar 2011</Date>
        <Heading>Duket for revansje!</Heading>
        <Paragraphs>
            <p ingress="true">Da TOOLS Rallyteam sist var i aksjon (Sigdalsrally), skulle ikke tilfeldighetene gå vår vei. Nå førstkommende helg er det klart for runde 2 i årets RallyNM, nærmere bestemt Rally Hadeland, og vi er klare for revansje...</p>
            <p>I går kjørte vi test i Dalefjerdingen i Enebakk. Det skulle starte litt klundrete da jeg klarte å kjøre venstre forhjul i en fjellknaus og ødelegge forstillinga allerede på første turen. Men med dyktige og ivrige mekanikere lot det seg reparere og vi fikk kjørt de planlagte milene som opplading til helga. Og hvis brikkene faller på plass, kjører vi en liten test i kveld også for å prøve mykere framfjører på rallybilen.</p>
            <p>Det blir i alle fall spennede å få målt seg på ny i Rally Hadeland. Vi har klare ambisjoner om hvor vi bør ligge og skal jobbe for å lykkes. Kort fortalt er målet å være raskeste N4 bil og jage S2000 bilene på totallista!</p>
            <p>Mer info kommer om ikke lenge. Vi hørs :-)</p>
        </Paragraphs>
    </Article>
    <Article>
        <Author>Sveinung</Author>
        <Date>17. januar 2011</Date>
        <Heading>Veisperring ga poengfattig NM-åpning</Heading>
        <Images>
            <Image src="/images/recovery/2011-rally-sigdal-1_w285.jpg" width="285" height="209" credit="PRL" />
        </Images>
        <Paragraphs>
            <p ingress="true">Helgens Sigdalsrally skulle ikke gå vår vei denne gangen. Vi startet med friskt mot og vi inni bilen syntes vi kom godt igang på SS1. Ca. midtveis inne på den 12 km. lange SS1 ble vi desverre nødt til å stoppe opp, da bilen foran oss hadde snurra og satt seg fast i brøytekanten. Vanligvis er det ikke værre enn at det bare er å kjøre forbi, men i dette tilfellet var det en kombinasjon av smal vei og dype grøfter på hver side som gjorde at vi ikke hadde annet valg enn å få denne bilen på veien igjen før vi kom oss videre. Det resulterte i et tidstap på over to minutter og vi var sjanseløse i kampen om en topplassering denne gang. Jeg må nok innrømme at lufta gikk litt ut av ballongen etter dette, det var krevende å motivere seg for å ta ut det aller siste som må til for å yte max. Vi fortsatte til mål for å forbrede bilens oppsett før neste løp samt med mål om å klatre tilstrekkelig på totallisten for å få med i alle fall noen NM poeng. Det lykkes vi med da vi klatret fra 76. plass til 9. plass på totallisten, samt at vi også fikk fintunet bilens oppsett som gjør oss godt forberedt til Rally Hadeland om to uker.</p>
            <p>Et lysglimt fra helgens løp må kunne sies å være den 16 km. lange avslutningsetappen, hvor vi fikk en tid som matchet Eyvind Brynildsen i sin Skoda Fabia S2000 bil samt at vi var klart raskeste N4 bil. Der fikk vi til et knallbra tempo og hvor sporvalget til tider var helt perfekt. Å starte som bil nr. 3 på denne veien var en sinnsykt kul opplevelse, da det var nybrøytet med akkurat passe harde brøytekanter som hjalp til å holde bilen på veien! En annen ting som gir en spesiell opplevelse av slikt snødekke som var på denne etappen, er at jo fortere og mer aggresivt man kjører, jo bedre blir festet mellom dekk og vei. Så lenge man har gasspådrag gjennom sving, genereres det et imponerende sideveis grep som gjør at det føles som om man kan kjøre nær sagt så fort man vil. Da er det ubeskrivelig gøy å kjøre rallybil og ladde "flat out" på notene fra Roger...!:-)</p>
            <p>Nå ser vi fremover og jeg har alt bygd opp masse revansjelyst. Derfor ser vi frem imot Rally Hadeland som kjøres 29. januar. I mellomtiden skal vi kjøre en trening for å opprettholde tempo slik at vi ikke taper tid til konkurentene i starten av kommende konkurranse.</p>
            <br />
            <p>Vi hørs:-)</p>
        </Paragraphs>
    </Article>
    <Article>
        <Author>Sveinung</Author>
        <Date>13. januar 2011</Date>
        <Heading>Alle brikker på plass</Heading>
        <Paragraphs>
            <p ingress="true">Det har vært spennende tider de siste ukene, og det er derfor deilig å kunne konstatere at vi nå har sikret vår NM deltakelse for 2011. Bilen, dekoren og opplegget blir i store trekk det samme som tidligere år, mao. er TOOLS Norge AS med videre som hovedsponsor. I tillegg er jeg også glad for at alle andre sponsorer og støttespillere de siste årene ønsker å være med videre:-) Det er tross alt mange penger som skal på plass, så det er alltid en lettelse når den biten av det hele er på plass.</p>
            <p>Til helga braker det løs med første NM runden; Sigdalsrally 2011. Nytt av året er som tidligere nevnt at WRC og S2000/N4 alle kjører om ett og samme NM gull. Med flere førere som alle er sikre på sin vinnersjangs blir det naturligvis et enda tøffere mesterskap i år. Vi som kjører med N4 biler (modifiserte standardbiler med 4wd) er ikke enige i hvordan Norges Bilsportforbund har valgt å sette opp poengfordelingen i de forskjellige bilklassene, da det nye reglementet har vist seg å favorisere WRC i NM sammenheng.</p>
            <p>Et nytt konkurransemoment for 2011 er at vi i TOOLS Rallyteam igjen er "tatt inn i varmen" hos Subaru Norge's "Subaru Cup". Vi deltok (og vant) Subaru Cup i 2008. For årene 2009 og 2010 inneholdt Subaru Cup-reglementet endel punkter som ikke passet inn i vår strategi, da det bl.a. var restriksjoner på bilens spesifikasjoner samt at det var påkrevd reklame på rallybilen til konkurrerende merkenavn med mine egne sponsorer. Nå er vi tilbake på 2008 års cupreglement og vi gleder oss på ny til å kjempe om en premiepott på 300 000,- fordelt på de 5 beste. Vår målsetting er seier også her, og skulle vi lykkes med det utgjør det et hyggelig bidrag til årets budsjett.</p>
            <p>Så følg med under helgens løp, folkens. Enten på vår hjemmeside www.toolsrallyteam.no, eller www.rallynm.no (live rallyradio), eller på NRK1 søndag kl. 23.15. Eller enda bedre; kom til Sigdal og besøk oss i TOOLS service-teltene på lørdag:-)</p>
        </Paragraphs>
    </Article>
</Articles>